% !TeX spellcheck = hu_HU
% !TeX encoding = UTF-8


\chapter{Nagyvállalati környezetek ismertetése}

\section{Áttekintés}
A vállalatok egyre nagyobb hangsúlyt fektetnek az informatikai rendszereik fejlesztésére és karbantartására, üzemeltetésére. Az ezek által nyújtott szolgáltatások sok esetben jelentős könnyebbséget jelentenek egyes üzleti folyamatokban, és a megfelelően automatizált munkafolyamatok csökkentik az egyes munkavállalók által elvégzendő manuális feladatokat, valamint adott esetben az ügyfelek számára is segítséget nyújthatnak. Fontos tisztában lenni azonban azzal, hogy ezek a megoldások csak akkor működnek jól a mindennapi használat során, ha sikerül biztosítani a megfelelő rendelkezésre állást, tehát egy -- a vállalat munkavállalói által a munkához nélkülözhetetlen -- szolgáltatásnak munkaidőben folyamatosan elérhetőnek kell lennie. Előfordulhatnak olyan igények is, amik miatt bizonyos, a vállalat működésének szempontjából nélkülözhetetlen szolgáltatásoknak folyamatosan elérhetőnek kell lenniük, mert a működésük nem munkaidőhöz kötött (ilyen lehet például a szervezet weboldala, illetve levelezőszervere).  Emellett a fent említett informatikai rendszerek karbantartásának is sokszor észrevehetetlennek kell lennie, azaz egy esetleges frissítés nem hátráltathatja a munkavégzést és nem csökkentheti a rendelkezésre állást.

Mivel az ilyen rendszerek általában nagy méretűek és összetettek, a tervezésük és az üzemeltetésük is nagy szakértelmet igényel. Éles környezetek tervezése során előtérbe kell helyezni a skálázhatóságot, hogy az adott rendszer esetleges jövőbeli bővítése során legyen lehetőség az elérhető erőforrásokat növelni a szükséges mértékben.
% TODO: néhány szó a HA proxyról?

% A szoftverek frissítése, a hardverek karbantartása, valamint a rendszeres adatmentés kulcsfontosságúak annak érdekében, hogy a rendszer mindig a lehető legvédettebb legyen támadásokkal szemben, és egy esetleges sikeres támadást követően vissza tudjuk állítani az adatokat.

% Dokumentáció
% monitoring
% visszaállítási tervek
% felhasználók képzése

\section{Adatbiztonság}
\label{sect:datasec}
Egy másik fontos szempont a nagyvállalati rendszerek üzemeltetése -- és általában informatikai megoldások üzemeltetése és használata során -- ami napjainkban egyre nagyobb figyelmet kap, az IT-biztonság kérdése. A rendszerüzemeltetőknek tisztában kell lenniük a potenciális veszélyekkel, veszélyforrásokkal és fel kell készülniük egy esetleges támadásra, annak kezelésére. Sokszor hallhatunk a rendszeres biztonsági mentések fontosságáról, és ezek típusairól, követelményeiről. Egy jól bevett gyakorlat például az úgynevezett \textit{\mbox{3-2-1}}~mentési stratégia, ami egy jó kiindulási alapul szolgálhat minden szervezet számára a biztonsági mentésekhez~\cite{Backblaze321}.
A megoldás elnevezése az alábbi elvekből származik:
\begin{itemize}
	\item három példány az adatokról,
	\item két különböző eszközön (akár más típusú adathordozókon, pl. SSD, HDD, mágnesszalag -- ez segít az adathordozóra jellemző esetleges hibák hatásának csökkentésében),
	\item egy példányt földrajzilag különböző helyen tároljunk (pl. a cég székhelyén legyenek az eredeti adatok és még egy mentés, további egy példányt pedig tároljunk adatközpontban, vagy vegyünk igénybe harmadik féltől biztonságimentés-szolgáltatást)~\cite{Seagate321}.
\end{itemize}

A biztonsági mentések elvégzésére és automatizálására többféle megoldást választhat a szervezet az igényeihez igazodva. Bevett szokás például, hogy a cégen belüli mentéseket valamilyen mentést támogató vagy akár teljesen automatizáló szoftverrel oldják meg (például Bareos, Bacula, BackupPC). Az ilyen megoldások üzembe helyezése nehezebb lehet, mintha például csak egyéni scriptekkel hajtanánk végre a mentéseket, de hosszabb távon mégis célszerű lehet megfelelően konfigurálni őket, mert könnyebben kezelhetővé teszik egy összetett infrastruktúrában található gépek adatainak mentését, illetve az egyszer megírt konfigurációs fájlok több gépen is felhasználhatóak. Mindezek mellett ezek a szoftverek általában rendelkeznek valamilyen grafikus felhasználói felülettel (pl. webes interfész), amely tovább egyszerűsíti a mentések készítését, valamint szükség esetén a mentés visszaállítását.

% TODO: Bareos web UI kép lecserélése
%\begin{figure}[!ht]
%	\centering
%	\includegraphics[width=150mm, keepaspectratio]{figures/bareos-dashboard.png}
%	\caption{A Bareos biztonsági mentéseket végző program webes felületének részlete. Forrás: \url{https://www.bareos.com/bareos-webui-modules/}}
%	\label{fig:bareos}
%\end{figure}

\section{Nagyvállalati és végfelhasználói környezetek összehasonlítása}
A legtöbb hétköznapi felhasználó számára ismeretlen vagy meglepő lehet, hogy maga az internet és az ezen keresztül elérhető szolgáltatások -- gondoljunk például az Ügyfélkapura vagy az internetbank-szolgáltatásokra -- nagyon bonyolult rendszerek nem csak szoftveres, hanem informatikai infrastruktúra szempontjából is. A legtöbb ilyen szolgáltatás egy adatközpontban lévő szerveren fut, ami a beérkező kérésekre ad válaszokat, a felhasználók az adott szolgáltató számítógépeivel kommunikálnak.

Ezek a szervergépek több lényeges különbséggel is bírnak a személyi számítógépekkel szemben. Egyik legfontosabb tulajdonságuk, hogy hibatűrőek bizonyos hardverhibákat illetően: szinte minden főbb komponensből legalább kettő áll rendelkezésre, így ha az egyik meg is hibásodik, akkor a hiba elhárításáig a beépített redundancia miatt a gép képes tovább működni, általában a felhasználók felé észrevétlenül, míg a gép üzemeltetői figyelmeztetést kapnak a hiba típusáról és a kapcsolódó tennivalókról.
% TODO: kép redundáns dolgokról (pl. hálózati kártya, PSU), és hibajelző elemekről (pl. CPU fault, RAM-hiba, diszk hiba)

A nagyvállalati informatikai környezetek számos további dologban különböznek a végfelhasználói megoldásoktól. Míg egy átlagos hétköznapi felhasználó legfeljebb két-három számítógépet, esetleg nyomtatókat és hálózati eszközöket használ tevékenységeihez, addig a nagyvállalati rendszerek sokkal nagyobb eszközparkkal dolgoznak és sokkal több felhasználó kiszolgálását biztosítják. A 24/7-es rendelkezésre állásra tervezett hardverek mellett megfigyelhetünk számos olyan megoldást, melyekkel az otthoni felhasználók nem találkoznak. Ilyenek például a fent említett szervergépek, a különböző adattárolási rendszerek és a magasabb szintű hálózati megoldások (pl.~VLAN-ok). További különbség még, hogy egyéni felhasználás esetén egy számítógépet általában csak egy-egy személy, esetleg egy család tagjai használnak, míg egy komplex szervezeti infrastruktúrát az azt üzemeltető szakemberek mellett a vállalat munkatársai és néha az ügyfelei is használják.

A nagyvállalati rendszerek a magas rendelkezésreállás biztosítása és a hibalehetőségek minimalizálása érdekében gyakran földrajzilag elkülönítetten, georedundánsan futnak, ezzel szemben egy kisebb léptékű infrastruktúra részei szinte kizárólag egy adott helyszínen találhatóak. A nagyvállalati rendszerek további ismertetőjele, hogy rendszeres és gyakori karbantartási időablakok szerint történik a hardveres és szoftveres komponensek naprakészen tartása, míg egy végfelhasználói rendszer szoftveres karbantartását gyakran maga a szoftver határozza meg, hardveres karbantartás pedig sokszor csak hiba esetén történik.

Láthatjuk, hogy az összetett infrastruktúrák üzemeltetése szakértelmet, tervezést igényel, ezáltal az üzemeltetéshez tartozó költségek is magasabbak. Ezen rendszerek karbantartása előre meghatározott ütemben, professzionális szinten történik. Kisebb infrastruktúrák és végfelhasználói megoldások karbantartása gyakran ad-hoc módon, a felhasználók megítélése alapján megy végbe. Dolgozatomban a továbbiakban a nagyvállalati rendszerek sajátosságait és a kapcsolódó üzemeltetési feladatokat ismertetem részletesen.

