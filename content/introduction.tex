% !TeX encoding = UTF-8
% !TeX spellcheck = hu_HU
%----------------------------------------------------------------------------
\chapter{\bevezetes}
%----------------------------------------------------------------------------

%A bevezető tartalmazza a diplomaterv-kiírás elemzését, történelmi előzményeit, a feladat indokoltságát (a motiváció leírását), az eddigi megoldásokat, és ennek tükrében a hallgató megoldásának összefoglalását.
%
%A bevezető szokás szerint a diplomaterv felépítésével záródik, azaz annak rövid leírásával, hogy melyik fejezet mivel foglalkozik.

Az informatika és az internet életünk szerves részévé vált. A számos szolgáltatás folyamatos rendelkezésre állásának biztosítása és a megnövekedett forgalom kiszolgálása jó néhány új technológia kifejlesztését követelte meg.

Dolgozatomban elsősorban egy általános képet szeretnék adni arról, hogy milyen üzemeltetési kihívásokkal kell szembenéznünk, ha ilyen szolgáltatásokat szeretnénk működtetni. Munkámban nem térek ki bizonyos infrastrukturális hátterekre -- mint például a~kiszolgálók folyamatos energiaellátásának biztosítása --, ezeket adottnak tekintem, hiszen ezt egy adatközpontban bérelt hely esetén sem magunknak kell biztosítanunk. A~következőkben sokkal inkább az informatikai lehetőségek tárgyalására helyezem a~hangsúlyt: hogyan tudunk hatékonyan üzemeltetni több kiszolgálót, milyen módon lehet biztosítani a szolgáltatásaink lehető legnagyobb rendelkezésre állását, és hogyan védhetjük meg adatainkat egy esetlegesen félresikerült rendszerfrissítést követően.

A dolgozatban érintem a jelenleg legelterjedtebb virtualizációs technológiákat, melyek főbb tulajdonságait röviden ismertetem, valamint össze is hasonlítom ezeket a~megoldásokat a legfontosabb különbségekre kitérve.

Szerepet kap továbbá a~logikai kötetkezelés, amely technológia nagyban megkönnyíti a~háttértárak és partíciók kezelését üzemeltetési szempontból. Ezt főként virtualizációt végző fizikai gépek esetében használhatjuk ki, hiszen ilyen helyzetekben érdemes minden virtuális rendszernek külön partíciót létrehozni, amelyek kezelése (pl.~egy esetleges bővítés során) a hagyományos particionálási megoldásokkal sokkal összetettebb feladat lenne. Dolgozatomban a Linux kernelben elérhető \acrfull{lvm} megoldást ismertetem részletesen. 

Szót ejtek a felügyeleti (monitoring) megoldásokról is, melyek elengedhetetlenek ahhoz, hogy a rendszer üzemeltetését végző szakemberek pontos képet kapjanak az infrastruktúra aktuális állapotáról, az esetleges korábbi problémákról. A monitorozás azért is fontos, mert ha egy hibát ezáltal sikerül idejekorán felismerni (például háttértárak esetén egy megfelelő határérték beállításával időben értesülhetünk egy partíció megteléséről, és~nem csak az írási hibákat tapasztaljuk), akkor elkerülhetőek a további, komolyabb hibák, amik akár a felhasználók számára is fennakadásokat okozhatnak. Az általam létrehozott tesztkörnyezetben is bemutatok egy ilyen monitoring megoldást, melynek segítségével a~munkám során kialakított infrastruktúra gépeit ellenőrzöm folyamatosan.

A tesztkörnyezet beállításában nagy szerep jut a~választott konfigurációmenedzsment szoftvernek, a~Salt-nak, mely egy~Python-alapú automatizációs eszköz informatikai rendszerek~kezelésére~\cite{SaltAbout}. Ez arra biztosít lehetőséget, hogy egyes konfigurációs \mbox{fájlokat} egyszerűen telepíthessünk több számítógépre is, valamint a keretrendszer leírónyelvén meghatározott konfiguráció-leíró szoftver lehetővé teszi szoftvercsomagok telepítését és a klienseken futó szolgáltatások (service) állapotának ellenőrzését is. Ez hasznunkra válhat például egy saját service-szel érkező program telepítését követően, hiszen így a leíróban megadhatjuk a telepítés paramétereit, majd ezt követően egyből ellenőrizhetjük is, hogy a telepítés után sikeresen elindult-e az újonnan telepített szoftver.


A dolgozatban tárgyalt koncepciókat egy kisebb volumenű tesztrendszeren keresztül mutatom be. Ennek a rendszernek a célja nem egy teljes vállalati környezet bemutatása, hiszen ehhez nagy mennyiségű hardverre, jelentős mértékű hardveres és szoftveres erőforrásokra lenne szükség, amelyek üzembe helyezése, összehangolása túlmutat a dolgozat keretein.
Ehelyett sokkal inkább arra szeretnék rávilágítani, hogy milyen eszközök állnak rendelkezésre egy ilyen nagyszabású infrastruktúra sikeres üzemeltetésének elősegítéséhez. Gondoljunk csak arra, hogy egy 5-10 számítógépből álló rendszer esetén kivitelezhető, hogy a rendszergazdák egyesével telepítsék a havi frissítéseket, azonban egy több száz, vagy több ezer kiszolgálóból álló nagyvállalati környezetben nem lenne reális elvárás.

Az ilyen és ehhez hasonló kihívások megoldására mutatok lehetőségeket  \aref{chap:technologies}.~fejezetben. Szó lesz a gépek távoli kezeléséről, folyamatos karbantartásukról, és biztonsági javításokról (patchek) való automatikus értesülésről. Tárgyalni fogom továbbá a rendszert alkotó eszközök monitorozását, metrikák gyűjtését, valamint szó lesz az egyre szélesebb körben elterjedő konténerizációs technológiákról. Bemutatom azt is, hogy a megfelelő eszközökkel milyen gyorsan hozhatunk létre konténereket, és milyen egyszerűen kezelhetjük őket akár egy böngészőből is.
Fontos megjegyezni, hogy az itt említett technológiák kisebb környezetekben is használhatóak, azonban néhány esetben az ilyen rendszerek használata kevesebb előnyt nyújt, mint amennyi munkát telepítésük és karbantartásuk igényel, így érdemes felmérni az~informatikai rendszerrel szemben támasztott elvárásainkat, és ennek megfelelően dönteni a szükséges technológiai komponensekről.

\Aref{chap:testenv}.~fejezetben ismertetem az általam készített tesztkörnyezet virtualizációs megoldását, ennek felépítését, komponenseit, a tervezési döntéseket, valamint az ezzel kapcsolatos munkáim során felmerült nehézségeket, tapasztalatokat. Ebben a fejezetben a korábban tárgyalt virtualizációs technológiák közül általam választott megoldás kezelését és néhány kapcsolódó jó gyakorlatot ismertetek.

A tesztkörnyezetben használt infrastruktúra-menedzsment megoldás konfigurációjáról és az ebben rejlő lehetőségekről \aref{chap:uyuni}.~fejezetben írok részletesen. Itt néhány példán keresztül bemutatom a konfigurációmenedzsmentben, csomagok telepítésében elérhető hatékony megoldásokat, kitérek a kliensek központi kezelésére. Emellett az~infrastruktúramenedzsment-szoftver használata során készített mérési eredményeimet is ismertetem.

Nagyvállalati, magas rendelkezésreállási követelményeket kielégíteni tudó rendszer lévén fontos kitérni az erőforrások, kiszolgálók folyamatos figyelésére, monitorozására. Az~erre kialakított monitoring rendszert \aref{chap:monitoring}.~fejezetben mutatom be részletekbe menően. Kitérek a környezet konfigurációjára, a probléma esetén küldésre kerülő riasztások beállítására, valamint a monitorozott rendszerekről gyűjtött adatok megjelenítésére.

Végül a dolgozat utolsó fejezetében értékelem az elért eredményeket, valamint röviden összefoglalom a projekt továbbfejlesztési lehetőségeit.


